# Bose - Lesson 0 - Налаштування

- [Завантажити VSCode](https://code.visualstudio.com/download)
- [Розширення Live Server для VSCode](https://marketplace.visualstudio.com/items?itemName=ritwickdey.LiveServer)
- [Дизайн сторінки (Figma)](https://www.figma.com/file/wAWa3TPZEo8W6Rg5jZ6pL3/BOSE-Landing)
- [Що ми робитимемо?](https://delightful-sorbet-63dbd9.netlify.app/)
- Ти можеш опублікувати свій скріншот за допомогою одного з ресурсів: [snipboard](https://snipboard.io/) або [imgbb](https://imgbb.com/) або [Flameshot](https://flameshot.org/).

## Налаштування VSCode

1. Встанови VSCode, запусти його та відкрий налаштування (`Code -> Settings -> Settings`).

2. Ось що треба налаштувати для зручної роботи:
   - Auto Save: `afterDelay`;
   - Font Size: `15`;
   - Tab Size: `2`;
   - Render Whitespaces: `boundary`.

## Розширення Live Server

Тепер додамо розширення до VSCode, щоб бачити сторінку в браузері. Виконай наступні кроки:

1. Відкрий панель `Extensions` (нижня іконка ліворуч із 4 квадратиками).
2. Набери вгорі в рядку пошуку `Live`.
3. Обери зі списку `Live Server` (швидше за все воно буде першим).
4. Натисни `Install`.

## Створюємо файли

Тепер починаємо створювати сторінку за наступним планом:

1. Створи папку `landing`.
2. Відкрий її в VSCode.
3. Створи всередині папки `landing` файл `index.html`.
4. У файлі постав `!` та натисни клавішу `tab` (вона знаходиться під `esc`).
5. У тебе з'явиться базова розмітка сторінки.
6. Між `<body>` та `</body>` на окремому рядку додай `<h1>Hello</h1>`.
7. Натисни правою клавішею на порожньому місці в файлі та обери пункт `Open with Live Server`.
8. У результаті сторінка має відкритися в браузері й там буде жирний текст `Hello`.

## Відкриваємо макет сторінки

Тепер познайомимось з дизайном сторінки:

1. Зареєструйся в Figma.
2. Відкрий макет.
3. Приховай бічну панель (`Quick actions -> Show Left Sidebar` зняти галочку).
4. Вимкни курсори інших користувачів (`Стрілочка біля масштабу ->` зніми галочку `Multiplayer cursors`).
5. Встанови зручний масштаб.

---

# Bose - Lesson 1 — Шапка сторінки

Привіт! У цьому уроці ти познайомишся з мовами HTML та CSS, створиш базову структуру сторінки та стилізуєш шапку сайту.

## Для початку додай структуру сторінки:

1. Додай теги `header`, `main` та `footer`.
2. Перенеси тег `h1` всередину `header`:
   - `ctrl/cmd + x` у рядку з `h1`, щоб вирізати;
   - `ctrl/cmd + v` у порожньому рядку між `<header>` та `</header>`, щоб вставити.
3. Скопіюй текст із заголовка в макеті у вкладці `Inspect -> розділ Content ->` натисни `Copy`.
4. Встав його замість `Hello` в `h1`.
5. Додай `<br>` там, де потрібен перенос тексту.
6. Створи `section` усередині `main` із заголовком `h2` усередині (додай необхідний текст).
7. Якщо хочеш візуалізувати структуру сторінки, додай атрибут `style="border: 5px solid black;"` до `<body>`, зелену рамку до `header` та червону до `section`.
8. Додай ще 2 секції з необхідними заголовками.
9. Рамки секцій можна прибрати, щоб вони не відволікали.

## Додаємо зображення

Тепер додамо вміст до шапки нашого сайту:

1. Обери логотип у макеті.
2. У вкладці `Export` натисни `+`.
3. Пересвідчись, що обрано формат PNG.
4. Розкрий `Preview`, щоб впевнитись, що це те зображення, яке потрібно.
5. Натисни кнопку `Export`.
6. Створи папку `images` усередині папки `landing` та відкрий її.
7. Назви зображення `logo` та збережи його.
8. Усередині `header` на початку додай порожній рядок.
9. Набери `img` та натисни `tab`.
10. В атрибуті `src` між лапками почни писати `ima` та обери папку з автодоповнення.
11. У папці обери `logo.png`.
12. В атрибуті `alt` встанови значення `Bose logo` — це назва зображення.
13. На макеті виділи мишкою лінії, які намальовані біля заголовка.
14. Збережи зображення `Sound waves`.
15. Додай його у `header` над `h1`.
16. Для структури обгорни зображення `Sound waves` та `h1` тегом `div`.
17. Виділи мишкою іконку `Icon-Burger-Menu.png`.
18. Завантаж її в папку `icons` всередині папки `images`.
19. Додай іконку на сторінку перед `div`.

## Підключаємо стилі

Щоб спростити собі життя в майбутньому, треба винести стилі в окремий файл:

1. Створи файл `style.css`.
2. Підключи стилі наприкінці `<head>` за допомогою `<link rel="stylesheet" href="style.css">`.
3. Розділи редактор на 2 частини, щоб одночасно бачити і HTML, і стилі.
4. Обгорни `Logo` та `Icon-Burger-Menu` у `<div>`.
5. Додай першому `div` `class="header__top"`, а другому `class="header__bottom"`.
6. `class` — це назва, за якою ми шукатимемо елемент для стилізації.
7. Додай у файл стилів `.header__top` та `{}`.
8. Між `{}` додай новий рядок і правило `display: flex;`.
9. А також `justify-content: space-between;`, щоб розсунути зображення по краях.
10. Додай відступи для `.header` за допомогою `padding: 64px 120px;` (вертикальні та горизонтальні).
11. Перенеси рамку `.header` у файл стилів і зроби її `1px solid black;`.
12. Видали рамку для `body` та додай `margin: 0;` в стилях.

## Ховаємо код

Тепер додамо регіон, щоб приховати код, який зараз не потрібен:

1. На початку файлу `index.html` додай коментар (`ctrl/cmd + /`).
2. Усередині напиши текст `#region head`, має вийти так:

```html
<!-- #region head -->
```

3. Перед відкриваючим тегом `<body>` додай коментар із текстом `#endregion`, має вийти так:

```html
<!-- #endregion -->`
```

4. Тепер цей «регіон» можна згорнути стрілочкою біля першого рядка.
5. Також можна згорнути `header__top` та `header__bottom`.

## Додаємо фонове зображення

Тепер можна додати фон до `header`:

1. У макеті клікни на фонове зображення шапки.
2. Завантаж його в папку `images` під назвою `header-gb`.
3. Додай у стилі до `.header` текст

```html
background-image: url();
```

4. Усередині `url()` почни набирати `ima` та обери потрібне зображення з автодоповнення.
5. Тепер розтягни `.header` на всю висоту екрана встановивши `height: 100vh;`.
6. І щоб висота встановлювалася для елемента включно з відступами, додай `box-sizing: border-box;`.
7. Далі розмісти фон по центру, без повторень та розтягни його на всю площу шапки:

```html
background-position: center; background-repeat: no-repeat; background-size:
cover;
```

## Розсуваємо логотип і заголовок

Щоб заголовок відсунувся від логотипа:

1. Додай до `.header` `display: flex;` та `flex-direction: column;`, щоб поставити їх у стовпчик.
2. За допомогою `justify-content: space-between;` розсунь внутрішні елементи по краях.

## Завдання

Додай `<div class="menu">` під `header` та стилізуй усе так, як у макеті.

Для цього можешь сміливо копіювати частини HTML та CSS з header, а тексти та іконку скачати з макета.

Зображення треба завантажити самостійно та назвати так, як у відео.

🔐 Додай посилання на скріншот, де буде твоє меню.

## Фінальний код уроку

Зверни увагу: ми додали цей фінальний код із метою підказки. Але перш ніж туди підглянути, спробуй написати код самостійно 😉

- start.html
- start.css
